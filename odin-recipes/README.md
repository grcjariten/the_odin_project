Ciao ragazzi.<br>
<br>
Eccovi qui. Lo so, non era necessario. Ma ecco la mia ricetta dei Cepelinai, piatto tipico della cucina lituana.

INGREDIENTI: *4 persone*<br>

500 gr di patate<br>
250 gr di carne macinata<br>
1 uovo<br>
1 scalogno<br>
farina q.b.<br>
1 spicchio di aglio<br>
80 gr di pancetta a cubetti<br>
sale<br>
per la salsa:<br>
<br>
250 gr di funghi freschi<br>
200 ml di panna da cucina<br>
15 gr di funghi secchi<br>
50 gr di burro<br>
1 scalogno<br>
sale<br>
PREPARAZIONE:<br>

Per preparare il vostro cepelinai, grattugiate una metà delle patate crude e sbucciate. L’altra metà delle patate, invece, lessatela e poi passatela nello schiacciapatate.

Private le patate crude grattugiate del succo, strizzandole con un canovaccio. Tenete da parte un paio di cucchiai di questo liquido, e ponetelo in una ciotola. Unite anche la purea di patate lesse, le patate grattugiate e l’albume d’uovo.

Mescolate bene il tutto, aggiungendo un po’ di sale, e riponete in frigo per un’oretta.

Sminuzzate lo scalogno e unitelo alla carne macinata di maiale, all’aglio finemente tritato e al tuorlo d’uovo.

Ora riprendete le patate e formate una sorta di polpette, al centro del quale andrete a mettere la carne, lavorando anche con della farina per non far attaccare le polpette alle mani e al piano da lavoro.

Portate a ebollizione dell’acqua, poi abbassate al minimo la fiamma e fate cuocere le polpette per circa mezz’ora.

Nel frattempo cuocete i funghi secchi (che avrete ammollato) e freschi in una padella con del burro e lo scalogno tritato, condite con il sale e poi frullate il tutto, aggiungendo la panna e riportando sul fuoco per scaldare la salsina.

A parte, in una padella antiaderente senza altri grassi, fate rosolare la pancetta.

Servite il vostro cepelinai con la salsa di funghi e la pancetta croccante sopra.

Buonissimo anche il tortino di zucca e patate

BUON APPETITO!
